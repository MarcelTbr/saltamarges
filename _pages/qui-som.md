---
ID: 6
post_title: Qui Som
author: admin
post_excerpt: ""
layout: page
permalink: https://saltamarges.cat/qui-som/
published: true
post_date: 2018-12-21 00:50:46
---
Saltamarges és el nom darrere el qual s’hi troben sis amics que compartim la passió per la música i l’underground a parts iguals. I és que, per sobre de tot, creiem que aquestes dues parts són indivisibles per tirar endavant projectes que no es deixin contaminar per cap altre factor que no sigui la mera il·lusió, diversió i absoluta llibertat creativa.

L’altre punt d’unió inevitable és que aquestes sis persones som d’aquí, de poble, o de Girona capital. I, per tant, ens sentim partícips del que passa aquí lligat a la música independent. Tots hem passat estius d’adolescència acampant al <strong>Sant Feliu Fest (Atzavara Club)</strong>, tots hem anat moltes vegades a l’<strong>ATV </strong>de Sarrià de Ter, tots hem sintonitzat per internet <strong>El Frenopàtic Radioshow</strong>, tots hem agafat el cotxe per anar als concerts de <strong>Soroll </strong>a Vidreres o tots hem vist néixer l’<strong>H-titud Fest</strong>.

Tenim clar d’on venim. Demà no sabem on serem, però sí que continuarem sentint-nos lligats emocionalment a aquest espai. L’únic que sabem és que ara mateix el present és aquest granet de sorra transformat en segell independent, que munta concerts, i que tot just aquest 2011 acaba de complir un any amb una edició sota el braç i a cavall d’una altra. Celebrem aquesta fita conscients que ens queda molt camí per córrer.

Girona, 2011.